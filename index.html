<!DOCTYPE html>
<html lang="he">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <script src="js/black.js"></script>
    <link href="https://fonts.googleapis.com/css?family=Varela+Round&display=swap" rel="stylesheet">
    <link rel="stylesheet" href="css/style.css">
    <title>#אבאזמין</title>
</head>

<body>
    <nav>
        <ul>
            <li>
                <a href="https://frog-a1.github.io/aba-zamin">
                    #אבאזמין
                </a>
            </li>
            <li>
                <a href="aba-hophshi.html">
                    #אבאחופשי
                </a>
            </li>
            <li>
                <a href="aba-mazmin.html">
                    #אבאמזמין
                </a>
            </li>
        </ul>
    </nav>
    <section>
        <h1>
            #אבאזמין
        </h1>
        <img src="image/82511979_10156783748926892_215156489772335104_o.jpg"
            alt="תמונה של אבא שמחזיק טלפון בזמן שהילדים משחקים">
        <p>
            כאבא במשרה חלקית, את שני הבנים שלי ( 4.5, 6.5 ) אני אוסף מהמסגרות באופן קבוע. מתוך יממה יש לי כ- 4 שעות
            להיות
            אבא שלהם: לדאוג לשלומם ורווחתם, לקדם אותם בחיים ולטפח בהם את כל מה שאני מאמין בו לפני שהם נרדמים. הבנתי עד
            כמה
            הסמארטפון שלי פגע בזמן היקר הזה. טלפון חכם – אבא טיפש.
            <br>
            "אלעד!", אומר לי הקול הפנימי, "סגור את הטלפון הזה כבר. הילדים שלך מדברים אליך! צריכים אותך! כמה שנים עוד יש
            לך
            לפני שהם יתבגרו ויחליפו אותך בקבוצת וואטסטפ? תהיה איתם!" ואז מגיע איזה ביפ-ביפ קטן ושוב מסיט את תשומת לבי.
            בכל
            פעם שבני שואל אותי שאלה ומקבל תשבה ממולמלת מבעד למסך מלבני – משהו בשנינו מת. והקול הפנימי דומם גם הוא.
            <br>
            אני מדמיין שעבור פעוטות, המבוגרים בגינות המשחקים בודאי נראים כמו עצים שמגדלים פרי שחור ושטוח על אחד מענפיהם.
            על
            הספסלים ההורים כבר לא מדברים זה עם זה כמו פעם. בפנים חתומות הם מבלים בחיים של אחרים בזמן שהקטנטנים שלהם
            מתחננים
            לקצת תשומת לב. הם לא יודעים שהם מתחננים, אבל מה נותר להם לעשות בכל פעם שההורים מעדיפים להזיז את האגודל על
            מסך
            במקום להישיר מבט אליהם ולחייך? בצימאון ליחס הם מטפסים על העמוד הכי גבוה, מותחים גבולות, מציקים, אלימים
            ומתחצפים
            למבוגר-עץ שלהם. כך גם אני. כך גם ילדיי. במרבית הימים אני מבלה כשליש מהזמן הקצר שלי עם המשפחה עם הפנים במסך.
            לא
            מפסיק לבדוק: מה התחדש בקבוצות, עונה לשיחה, מאשר עוד כמה עוקבים. בדיוק שהקטן פותח בפניי את הלב, אני עסוק
            בלשלוח
            למישהו "לב". אני יודע שזה רע אבל לא מצליח להתגבר. התביישתי מהאדם המרחף שנהייתי.
            <br>
            תבינו, זה לא רק השימוש הנקודתי בסמארטפון שמפריע ומסית את משאבי הזמן. לכל שימוש יש פוטנציאל להכניס אותי
            למערבולת
            מחשבות, חששות וחלומות. קל מאוד להסיט את הריכוז שלי ולהביא אותי למצב של אבא-זומבי לכמה דקות. כל עוד המכשיר
            בשדה
            הראייה אני שבוי שלו. שפוט שלו. אולי אתם כמוני, ואולי אתם טובים ממני, אבל כולנו על הספקטרום הזה.
        </p>
        <p>
            לפני שבועיים קיבלתי הודעת טקסט בעודי באמצע הכנת ארוחת ערב לילדים. מה שראיתי שבר את רוחי. איבדתי את זה
            והפסקתי
            לתפקד כאבא. זה כל כך לא מגיע לבנים לראות את המבט המזוגג הזה על הפנים שלי ולדעת שבכל רגע נתון הטלפון יעשה רעש
            ואבא יתכנס לתוך עצמו. לאחר זמן קצר ביקשתי מאשתי שתיקח פיקוד על הבית: "אני לא במצב להיות ליד הילדים עכשיו",
            אמרתי
            ויצאתי מהבית עד אחרי שנרדמו כולם. עברו 24 שעות עד שחזרתי לעצמי.
        </p>
        <p>
            הפעם הבנתי ממקום עמוק: אני יכול להיות אבא מעולה ואני יכול להתעסק בנייד שלי – אבל אני לא יכול לעשות את שניהם.
            סוף
            סוף ראיתי איך הסמארטפון ניהל אותי כל הזמן הזה. ברצותו עזבתי הכל והתייצבתי מולו. מה המסר שהילדים שלי מקבלים?
            שאבא
            שפוט של מלבן קטן שחור עם אור?
        </p>
        <p> החלטתי על שינוי מסלול. הגדרתי לעצמי "זמן אבהות" והחלטתי שאני משתיק ומחביא את הטלפון בין חמש לתשע בערב.
            בהתחלה
            השארתי את הנייד באוטו. זה עזר מאוד. כדי לקבע את התרגיל הזה רכשתי טלפון ללא חבילת גלישה שישמש אותי לשיחות
            ועדכונים עם המשפחה. בשעה 21:00 בתום הזמן, אני מתחבר ומתעדכן בכל מה שממתין לי בעולם החיצון. ובינתיים עברו 4
            שעות
            שבהם לא קרה שום דבר חשוב יותר מהבנים שלי.
            <br>
            ההרגל הזה הגדיר מחדש את האישיות שלי בבית. איך? קיבלתי בחזרה את תפיסת ההווה שלי. פתאום התעסקתי רק במה שקורה
            פיזית
            מסביבי עכשיו. הפכתי לאבא מרוכז, מפוקס, רגוע ושמח הרבה יותר. גם הראש שלי נח כי הוא לא צריך לדלג מהודעת פוש על
            ירי
            קסאמים, להודעה בקבוצת "החופרים מהילדות", לציוץ פוליטי ואז מיד להוביל לפשרה בין שני ילדים שרבים על חבילת
            קלפים.
            ב"ערב החדש" שלנו, נטול הנייד, אני כאילו בהשפעת ריטלין. השיחות עמוקות יותר, ההבנה שלי מהירה יותר וגם ההתנהגות
            של
            הילדים השתפרה. אני כאן איתם - הם מרגישים פחות לבד ואין להם תחרות על תשומת לב. במקום שהם יופיעו בסטורי שלי,
            אני
            מופיע בסיפור החיים שלהם.
            <br>
            צלצולי הפנטום ותחושת הרטט המדומה בכיס פוסקים אחרי כשעה ואתם יודעים מה? התרגלתי להיות בלי הרבה יותר מהר ממה
            שחשבתי. יכול להיות שחלקכם מתלבט אם לנסות את זה או לא. לפני שאתם קובעים, תשאלו את הילדים שלכם.
            <br>
            אז אם נעלמתי בין חמש לתשע בערב תדעו: אבא זמין כעת. אנא נסו אותי שוב במועד מאוחר יותר, תודה.
        </p>
        <button id="black" onclick="black();">
            מתקשה לחץ כאן
        </button>
    </section>
    <div id="black_win">אני שובת כרגע... אתה פנוי</div>
    </div>
</body>

</html>